# Il mondo empirico è fatto di mente o di materia?- Francis Risponde - 111

>Amato Francis, nel Vedanta ci sono due maggiori teorie che riguardano il mondo esterno: il mondo empirico è vritti mentale oggettivato oppure il mondo oggettivo è una realtà che viene ricevuta da vritti e ricondotta al jiva? Con amore, John

Caro John,

Dal punto di vista della coscienza, sia la vritti mentale che il mondo oggettivo “reale” sono illusioni la cui vera natura è coscienza. E’ proprio come la reale natura di un serpente, che al momento ci spaventa, ma che, grazie ad un attento esame, diventa una corda sulla quale la nostra immaginazione aveva sovrapposto un serpente. La tua domanda quindi diventa: “il mondo empirico è un’illusione del primo tipo o del secondo?” Ciò che importa è che un’illusione è un’illusione e cercare di stabilire quale delle due è l’illusione più “vera”, è illusorio tanto quanto le illusioni tra cui cerchiamo di stabilire una differenza. E’ come voler dire che gli unicorni sono più reali dei tricorni perché, a differenza dei tricorni, se ne parla nelle favole mentre in realtà sono entrambi non esistenti. La realtà della vritti, del mondo fisico e del jiva è coscienza.

Con amore,

Francis