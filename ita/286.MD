# L’ignoranza della nostra vera natura è una scelta personale? – Francis risponde – 143

Normal

Caro Francis,

Se è vero che tutti hanno avuto un’esperienza di risveglio e tuttavia alcuni hanno scelto di ignorarla, allora non c’è alcuna scusa per l’ignoranza (?) Puoi commentare per favore? Grazie

Cara Lois,

Che cosa intendiamo con “tutti”?

Se intendiamo che c’è una molteplicità di corpi-mente che hanno avuto un’esperienza di risveglio e che alcuni hanno scelto di ignorarla, ciò non può essere vero poiché il risveglio non è sperimentato da un corpo-mente limitato. Perciò se intendiamo che l’ignoranza sia una scelta fatta da un individuo, nemmeno questo può essere vero. Ne segue che non c’è alcun individuo “colpevole” d’ignoranza.

Se con “tutti” intendiamo la coscienza che noi tutti siamo, allora è vero che questa Presenza conosce se stessa e sceglie di ignorare temporaneamente se stessa per giocare il gioco dell’ignoranza. Questa Presenza è pienamente responsabile per tutto ciò che accade, inclusa l’ignoranza. Tuttavia, poiché non c’è nient’altro che questa Presenza, non c’è nessun altro a cui qualunque cosa potrebbe accadere. Ogni cosa accade in questa Presenza, ma niente accade ad essa.

Con amore,

Francis

