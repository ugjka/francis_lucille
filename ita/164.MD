# Tu sei la dolcezza presente in ogni cosa – Meditazione guidata – 3

Tu sei la dolcezza presente in tutte le cose

**Francis Lucille**

Temecula, California

21 agosto 2003

Lascia il mondo degli oggetti da solo.

I pensieri, le percezioni, i sentimenti, le sensazioni non interferiscono. All’inizio quel che possiamo fare è notare che interferiamo costantemente. L’unico modo sta nel dire “Si” all’attrazione che viene dal profondo, dalla dolcezza.

Sii semplicemente aperto alla possibilità che ciò che amiamo in ogni cosa non sia la cosa, ma ciò in cui la cosa appare, e della quale la cosa è un’espressione o un’estensione. Apri il tuo corpo avido, la tua mente

desiderosa, poichè la dolcezza non può essere afferrata dal corpo o dalla mente. La dolcezza afferra se stessa quando il corpo e la mente smettono di afferrare. Sii nell’attesa senza attesa.

Tu sei l’amore in ogni cosa che ami.

Tu sei la bellezza in ogni cosa che vedi.

Tu sei l’intelligenza in ogni cosa che comprendi.

Tu sei la dolcezza presente in tutte le cose.

Cerca semplicemente te stesso come dolcezza. Resta focalizzato sulla dolcezza e non attaccarti alle cose. Le cose sono la conchiglia. La dolcezza è la perla.

Non considerare ciò che qui si dice come qualcosa da usarsi più tardi, un’aforisma di saggezza. Si deve tentare e sperimentare al momento, proprio ora. Non posporre.

Tutti noi abbiamo l’esperienza della dolcezza. La mente non sa dove essa sia. Ma poiché la dolcezza conosce se stessa, se la cerchiamo e lasciamo andare gli oggetti mentre sorgono, allora c’immergeremo in essa, ci fonderemo con essa, dimoreremo in essa.

La ragione per cui la maggior parte delle persone ne stanno alla larga non è perchè è troppo complicata, ma perché è troppo semplice.

Ogni cellula, ogni organo del nostro corpo è stato condizionato a cercare la felicità all’esterno. Quando cominciamo a cercare la felicità nella sua forma più pura, inizia il decondizionamento. La felicità non sta nel corpo o nella mente o nel mondo.

Se, ad un certo punto, onde di gioia cominciano a permeare il tuo corpo, non fermarti lì. Mantieni l’intenzione sulla pura Presenza. Lascia che l’oceano di gioia si fonda con questa pace. Noi non siamo interessati alle cose che vanno e vengono. Non dimorare nelle cose. Dimora nella dolcezza delle cose. Non cercare di trattenere le cose. Trattieni la dolcezza.

Scopri la dolcezza della cosa che è attualmente presente, che attualmente offre se stessa. Non hai bisogno di altre cose. Non hai bisogno di pronunciare un mantra. Puoi lasciare che l’universo pronunci il mantra per te. Il mantra è la cosa. La risonanza è la dolcezza.

Semplicemente dimora nella risonanza di ciò che viene detto.

Copyright

Francis Lucille

2003