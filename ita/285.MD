# Cosa accade quando moriamo? – Francis risponde – 142

Normal

Luogo: Regno Unito

Domanda: Avendo sperimentato un’espansione del cuore e dolore per la perdita di mio figlio di venticinque anni, vorrei conoscere i tuoi pensieri su ciò che accade quando il corpo fisico se ne va; manteniamo qualcosa della personalità che avevamo: memorie, emozioni, amore? Sebbene io supponga che molto di tutto ciò abbia a che fare con la mente, mi piacerebbe sapere che cosa accade.

Cara Tracey,

La tua prima domanda (manteniamo qualcosa della personalità che avevamo?) assume, implicitamente, che ci fosse un’entità separata dotata di personalità che, dopo la morte del corpo, avrebbe potuto trattenere gli elementi sottili, e tuttavia oggettivi, di questa personalità. In realtà c’è soltanto una singola entità universale, che crea, mantiene e distrugge, la quale diventa ciò che essa crea, rimanendo ciò che essa mantiene, e che al momento della distruzione ritorna a ciò che era sempre stata. Dove va l’acqua quando le onde  s’infrangono sulla riva? 

La tua seconda domanda (cosa accade?) può essere suddivisa come segue:

1. Cosa accade alla coscienza?

Ciò che non è nello spazio o nel tempo: amore, felicità, intelligenza, bellezza, pace, eternità.

2. Cosa accade nella coscienza?

Tempo, spazio, e ogni cosa che c’è in essa.

Con amore,

Francis

