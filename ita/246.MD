# Perché predichi questo antico Advaita vedico? – Francis Risponde – 131

Luogo: Dubai

>Capisco che tu hai avuto l’opportunità di incontrare dei saggi in India. Qual è stata la tua esperienza e cosa ti ha spinto a predicare questo antico Advaita vedico? Saluti, Ram

Caro Ram,

Questo corpo chiamato Francis non è mai andato in India. Esso incontrò, in Francia, un altro corpo chiamato Jean Klein che andò in India e là studiò con i saggi.

La mia esperienza era, è e sarà che la nostra coscienza normale, quella che sta percependo queste parole proprio ora, questo Atman, è in realtà l’eterno ed universale Brahman.

Io non predico, semplicemente ascolto le domande e poi ascolto le risposte all’interno. In rare occasioni, le risposte o le azioni sorgono senza una domanda o un’esigenza. Questo corpo è solamente uno strumento. Ciò che mi mosse, all’inizio, furono le domande dei ricercatori come te. Ora viaggio e faccio delle cose come scrivere su Internet, avere un profilo su Facebook ecc. perché la mia esperienza mi dice che alcune persone lo gradiscono ed io voglio accontentarle. Nessuno è costretto ad ascoltare. Sono come un uccello che canta la propria melodia su un ramo. Non si cura se nessuno ascolta o se lo fanno in pochi oppure tutti gli esseri della foresta. Esso canta perché è felice e cantare lo rende ancora più felice. Se nota che alcuni stanno cercando di ascoltare ed hanno difficoltà a causa della distanza, allora vola su di un ramo più vicino a loro e canta più forte per favorirli. Non avendo le ali, volo usando gli aeroplani e canto più forte usando il web.

Ti ringrazio per il tuo ascolto,

Con amore,

Francis

