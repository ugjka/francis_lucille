# La consapevolezza è temporanea – Risposte di Francis – 108

Luogo: Barcellona, Spagna

Domande:

_Caro Francis, tutte queste domande riguardanti la consapevolezza, l’illuminazione, l’essere presenti…si riferiscono tutte a persone che vivono con un corpo. Ci si può porre come consapevolezza più o meno frequentemente, pur tuttavia si mangia, si sente la temperatura dell’aria, si dorme…Tutto ciò è temporaneo e dura finchè dura il cervello. Cosa accade quando il corpo muore? Lo sai per certo?_

Caro Xavier,

C’è un fraintendimento riguardo al significato di “ porsi come consapevolezza”. Tu lo vedi come uno stato temporaneo, una condizione del corpo-mente. Io vedo il corpo-mente come uno stato temporaneo o come una condizione della consapevolezza che Io sono.

Tu dici “Tutto ciò (consapevolezza) è temporaneo e dura finchè dura il cervello”.

Caro Xavier, cosa accade quando il corpo muore? Lo sai per certo? Dal momento che conosci, o credi di conoscere la risposta, perché fai la domanda?

_E’ possibile essere consapevoli o illuminati mentre s’interagisce con la gente e con i problemi mondani durante una “normale” attività?_

Si.

_Come puoi agire come un’entità non separata quando, per esempio, stai negoziando un contratto?_

Come entità separata cerchi di avvantaggiarti e di massimizzare il tuo profitto, una visione della vita molto miope. Come coscienza universale, fai del tuo meglio per raggiungere un accordo che renda felici entrambe le parti. Un cliente soddisfatto ritornerà, oppure consiglierà i tuoi prodotti o servizi ad altri clienti. Un venditore insoddisfatto non fornirà buoni servizi.

_Francis, la “Consapevolezza che tu sei” è attaccata al corpo e alla mente di Francis. Tu mangi e dormi. Suppongo che talvolta ti senta stanco e che un clima caldo o il freddo possa affliggere il tuo corpo. L’eternità, stabilità, immutabilità…del “ Sé, che tu sei” è influenzata?_

No

_E a parte i possibili disturbi fisici, come ti senti?_

Felice, gioisco della vita, libero dal destino incombente che accompagna la paura della morte.

_Il tuo stato normale e la “felicità”?_

Si come anche il tuo.

_C’è qualche sensazione che potresti descrivere per permettermi di capire come ti senti?_

Come un pesce nell’acqua, e come l’acqua e tutto il resto.

Con Amore,

  Francis

