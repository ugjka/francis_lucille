# Due tipi di ricerca  – Francis risponde – 157

Luogo: Ojai, California

Domanda: Caro Francis, prima di tutto grazie per il tempo e la cura che dedichi a rispondere alle domande: è un dono meraviglioso. Ho cercato per molti anni e la mia domanda riguarda il cercare. Cercare non perpetua la divisione, la credenza in un sé separato? Mi sento incompleto, non intero, così comincio a cercare la completezza. Io sono qui e la totalità o la liberazione sono “la fuori” nel futuro. Mi sembra che la liberazione possa essere ora o mai più e che cercare prevenga il risultato che sto tentando di raggiungere. Tuttavia non posso smettere deliberatamente di cercare. Tentare di smettere di cercare sarebbe semplicemente una diversa modalità d’azione del sé separato. In questo modo sembra che io sia veramente imprigionato in un circolo vizioso che mi esaurisce e che non porta assolutamente da nessuna parte. Grazie in anticipo per qualunque commento tu possa fare. Namastè, Ronald.

Caro Ronald,

ci sono due tipi di ricerca: cercare ciò che è oppure cercare ciò che sarà, ciò che dovrebbe essere. Il secondo non conduce da nessuna parte, il primo termina con l’esperienza della nostra vera natura.

Con amore,

Francis

